---
layout: posts
title: '0: Johdanto'
---

Haluan alkuun kertoa hieman lähestymistavastani tähän luentopäiväkirjaan. Aikomukseni on, että jokainen luentopäiväkirjan merkintä rakentuisi seuraavasti: Alkuun esittelen materiaalin pääpointit kommentoimatta tarkemmin omia ajatuksiani. Tämä osa tulee luultavasti viemään suurimman osan kustakin merkinnästä. Loppuun sitten kommentoin omia ajatuksiani oheismateriaalista ja luennon sisällöstä välillä yksittäisiin kohtiin keskittyen ja toisinaan yleisemmin. Näin alkuosa toimii osaltaan luentomuistiinpanoina.

Päädyin tähän merkintöjen rakenteeseen, koska en usko saavani tarpeeksi sisältöä aikaiseksi kirjaamalla pelkästään omia ajatuksiani aiheesta. Huomasin tämän jo ensimmäisen kahden luennon kohdalla, kun  yritin käydä kurssia viime vuonna, ja siksipä kurssi jäikin silloin kesken. Ainakin omalla kohdallani on nimittäin todella vaikeaa kommentoida kriittisesti aiheesta, josta on vain välttävästi esitietoja. Lisäksi uskon itse hyötyväni tästä rakenteesta enemmän, sillä voin kerrata kurssin asioita tämän päiväkirjan avulla, esimerkiksi tenttiin valmistautuessani.
